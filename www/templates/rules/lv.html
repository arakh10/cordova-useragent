<h4>Flirts.lv Noteikumi</h4>
<p>Pirms turpināt reģistrēšanos šajā portālā, kura mērķis ir iepazīšanās, rūpīgi izlasiet šos noteikumus un nosacījumus. Reģistrējoties Jūs PIEKRĪTAT turpmāk iekļautajiem noteikumiem un nosacījumiem. Ja Jūs nepiekrītat, pārtrauciet turpmākas darbības.</p>
<p>Piekrītot šiem noteikumiem, Jūs apliecināt un apstiprināt, ka saprotat, ka šo portālu drīkst aplūkot 18 gadus sasniegušas un vecākas personas (izņēmums ir dažas valstis, kurās likums nosaka, ka attiecīgai personai jābūt vismaz 21 gadu vecai). Ja esat jaunāks/a, mēs prasām, lai Jūs neturpināt tālāku šī portāla atvēršanu.</p>
<p>Šie noteikumi tiek piemēroti visiem portāla apmeklētājiem un tā locekļiem. Jūs piekrītat, ka visi strīdi tiek nokārtoti un skaidroti saskaņā ar Latvijas Republikas likumiem.</p>
<p>REĢISTRĀCIJA UN PERSONĪGIE DATI</p>

<ol>
    <li>1. Reģistrējoties lietotājam jāsniedz tikai pareiza un pilnīga pieteikšanās informācija. Lietotājam aizliegts izmantot kādas citas personas informāciju. Administrācijai ir tiesības pieņemt lēmumu, vai sniegtā informācija ir pilnīga un precīza. Ja lietotājs iesniedz nepareizu vai maldinošu pieteikšanās informāciju, Flirts.lv ir tiesības nekavējoties šo lietotāju no reģistrācijas vietas izdzēst bez jebkāda papildu paziņojuma un uzsākt jebkādas darbības, lai nākotnē minētajam lietotājam nebūtu iespējams reģistrēties portālā.</li>
    <li>2. Lietotājs bez noteikumiem piekrīt un apstiprina, ka viņš, nevis Flirts.lv, ir atbildīgs par sniegto pieteikšanās datu konfidencialitāti. Flirts.lv jebkurā gadījumā nav uzskatāma par atbildīgu par lietotāja un (vai) kādas trešās personas zaudējumiem tā iemesla dēļ, ka lietotājs norādījis nepareizus un (vai) nepilnīgus datus vai arī nav izdarījis izmaiņas informācijā, kura bija jāizmaina.</li>
    <li>3. Lietotājam ir jāapstiprina savu e-pasta adresi, telefona numuru vai arī facebook profilu. Pretējā gadījumā, lietotājam ir liegts izmantot pakalpojumus.</li>
    <li>4. Lietotājs apņemas nodrošināt pieteikšanās datu konfidencialitāti un neizpaust tos trešajām personām. Viņš uzņemas atbildību par jebkurām trešo personu veiktajām darbībām, ja tās veiktas, pamatojoties uz lietotāja pieteikšanās datiem, kā arī uzņemas atbildību par visām saistībām un pienākumiem, kas radušies trešo personu darbību rezultātā vai saistīti ar tām saistībā ar pieteikšanās datu izmantošanu.</li>
    <li>5. Lietotājs piekrīt, ka Flirts.lv ir tiesības jebkurā brīdī vienpusēji un vienīgi pēc saviem ieskatiem, nepaziņojot par to lietotājam, anulēt visus vai daļu no lietotāja datiem, kā arī citu informāciju, kuru lietotājs sagatavojis, izmantojot pakalpojumus.</li>
    <li>6. Reģistrējoties Flirts.lv un iesniedzot savus datus un (vai) informāciju, lietotājs bez nosacījumiem un neatsaucami piekrīt tam, ka Flirts.lv pārvalda un uztur jebkādus lietotāja personīgos datus un citu saņemto informāciju un izmanto šo informāciju šī līguma, portāla pakalpojumu, tiešā mārketinga, statistikas nolūkiem kā arī sniedz tos trešajām personām. Lietotājs piekrīt tam, ka izveidoti profila dati bez pieejas ierobežojuma ir pieejama arī citiem un ka Flirts.lv nevar uzskatīt par atbildīgu par šādiem datiem.</li>
    <li>7. Lietotājs saprot un piekrīt, ka, izmantojot Flirts.lv, viņš piekrīt saņemt jebkādu informācijas, reklāmas un cita veida satura apjomu, kādu piegādās Flirts.lv vai trešās personas. Šādu saturu iespējams piegādāt ar jebkādiem līdzekļiem, pamatojoties uz jebkādu kontaktinformāciju, kuru patērētājs sniedzis portālam. Lietotājam ir tiesības atsaukt savu piekrišanu saņemt minētā satura informāciju no Flirts.lv. Atsaukšanās iesniegums jānosūta uz Kontaktu veidlapā norādīto e-pastu, atsakoties no iepriekš minētās informācijas saņemšanas. Gadījumā, ja lietotājs atsakās saņemt minēto informāciju, Flirts.lv patur tiesības anulēt vai ierobežot lietotāja iespēju piekļūt portāla pakalpojumiem.</li>
    <li>8. Reģistrējoties lietotājs piekrīt faktam, ka visa lietotāja personīgā informācija un viss tās saturs, kuru tas sniedzis portālam, tiks saglabāts 3 gadus pēc viņa pēdējās pieteikšanās.</li>
</ol>
<h4>LIETOŠANAS IEROBEŽOJUMI</h4>
<ol>
    <li>1. Flirts.lv patur tiesības jebkurā brīdī, nepaziņojot par to lietotājam, mainīt pakalpojumu vai atsevišķas to daļas, funkcijas un jebkādu citu portālā sniegtu informāciju. Lietotājs piekrīt, ka Flirts.lv netiks uzskatīta par atbildīgu par zaudējumiem un (vai) nelabvēlīgu iedarbību, kas radusies šo izmaiņu rezultātā un noraida jebkādas prasības, kuras pret Flirts.lv izvirzītas saistībā ar šādām darbībām.</li>
    <li>2. Flirts.lv ir tiesības jebkurā brīdī bez paziņojuma, uz nenoteiktu laiku un bez iemesla ierobežot vai atcelt lietotāja piekļuvi portālam.</li>
    <li>3. Ja lietotāja piekļuve portālam tiek ierobežota vai atcelta ar pārkāpumu nesaistītu iemeslu dēļ, Flirts.lv apņemas pagarināt visus apmaksātos pakalpojumus, kurus lietotājs pasūtījis, uz ierobežošanas vai atcelšanas laiku.</li>
    <li>4. Ja tiek veikti portāla uzturēšanas darbi, Flirts.lv ir tiesības ierobežot vai pārtraukt pakalpojumu sniegšanu uz nenoteiktu laika posmu. Visiem lietotājiem tiek paziņots par profilaktisko darbu tā sākuma datumā. Šādā gadījumā Flirts.lv pagarinās lietotāja apmaksāto pakalpojumu sniegšanu par laika posmu, kad šādi pakalpojumi nav sniegti.</li>
    <li>5. Lietotājam ir tiesības jebkurā brīdī atteikties no Flirts.lv izmantošanas, izdzēšot savu profilu. Klients, kurš samaksājis par konkrētiem pakalpojumiem, bet kurš brīvprātīgi atsakās no to izmantošanas, naudu atpakaļ nesaņem.</li>
</ol>
<h4>ATBILDĪBAS IEROBEŽOJUMI</h4>
<ol>
    <li>1. Lietotājs piekrīt, ka Flirts.lv nav un nebūs uzskatāma par atbildīgu par pakalpojumu sniegšanu, ja rezultātā lietotājiem vai trešajām personām radušies zaudējumi vai kaitējumi Flirts.lv sniegto pakalpojumu rezultāta.</li>
    <li>2. Lietotājs piekrīt, ka portāls no savas puses negarantē, ka visi pakalpojumi tiks sniegti savlaicīgi un pienācīgi vai ka to sniegšana patērētājam vai trešajām personām neizraisīs negatīvas sekas. Flirts.lv nav atbildīga par portāla saturu, ja neatbilstība, neprecizitātes vai kļūdaina informācija kopumā izraisa negatīvas sekas klientam vai trešajai personai.</li>
    <li>3. Flirts.lv nav atbildīga par jebkādiem kaitējumiem un (vai) zaudējumiem, kas lietotājam var rasties saistībā ar pakalpojumu izmantošanu un jebkāda satura augšupielādi, sūtīšanu vai cita veida pārsūtīšanu, vai pieejamības nodrošināšanu.</li>
    <li>4. Lietotājs piekrīt faktam, ka Flirts.lv nav uzskatāma par atbildīgu par saturu, kuru lietotājs vai cita trešā personas portālā izmanto. Šeit tiek ietverts arī šāda satura izraisīts kaitējums.</li>
    <li>5. Lietotājs piekrīt, ka Flirts.lv nekādos apstākļos nav uzskatāma par atbildīgu par visām vai jebkādām lietotāja darbībām vai to trūkumu, kuras saistītas ar pakalpojumu izmantošanu. Lietotājs uzņemas visu atbildību par jebkāda veida bojājumu vai kaitējumiem, kas viņam vai trešajai personai var rasties šo pakalpojumu izmantošanas laikā.</li>
    <li>6. Lietotājam arī jānodrošina, lai Flirts.lv nekad nav jāuzņemas nekāda juridiska atbildība, pienākums atlīdzināt vai kā citādi kompensēt jebkādu zaudējumu, kaitējumu vai citas izmaksas, kuras radušās tā rezultātā, ka lietotājs izmantojis portāla pakalpojumus.</li>
</ol>
<h4>SATURA IEROBEŽOJUMI</h4>
<ol>
    <li>1. Flirts.lv aizliedz jebkādas darbības, kuras:<br/>
        - veicina rasu, etnisko vai ar kultūru saistītu diskrimināciju,<br/>
        - var būt apvainojošas vai izraisošas zaudējumus portāla loceklim vai viņa cieņai un pašlepnumam,<br/>
        - pārkāpj jebkādu likumu, kas Latvijas Republikā nostiprināts kā likumīgas tiesības uz privātumu vai publicitāti,<br/>
        - ir kaitīgas vai apdraud personas vai īpašumu, vai privātīpašumu un kuru rezultātā tiek pārkāpti kādi citi Latvijas vai starptautiskie līgumi.
    </li>
    <li>2. Prasības fotogrāfijām:<br/>
        - aizliegts ievietot ar autortiesībām aizsargātu attēlu,<br/>
        - aizliegts augšupielādēt fotogrāfijas, kuras veicina vardarbību,<br/>
        - aizliegts augšupielādēt par 18 gadiem jaunāku bērnu fotogrāfijas,<br/>
        - aizliegts augšupielādēt kādas citas personas fotogrāfijas.
    </li>
    <li>3. Aizliegts saturs:<br/>
        Rīcība vai portalā publicēta informācija, kas aizskar vai apvaino sabiedrības vai privātpersonu godu un cieņu; izraisa etnisku naidu un veicina cita veida naidu; mudina uz Latvijas likumīgās valdības gāšanu; pamudina apdraudēt Latvijas Republikas suverenitāti, tās teritoriālo integritāti un politisko neatkarību; izraisa naidu vai karu, nicinājumu, izraisa diskrimināciju, vardarbību, fizisku iesaistīšanos cīņā ar cilvēku grupu vai tai piederošu personu, pamatojoties uz dzimumu, seksuālo orientāciju, rasi, nacionalitāti, valodu, izcelsmi, sociālo statusu, reliģiju, ticējumiem vai viedokļiem, reproducē pornogrāfijas reklamēšanu, kā arī veicina un (vai) reklamē seksuālos pakalpojumus, seksuālo izvirtību; atbalsta indivīdu kaitīgus paradumus. Par visām minētajām darbībām atbildību uzņemas tikai lietotājs. Šādi lietotāji tiek nekavējoties izslēgti, un šādām personām var tikt piemērots krimināls, administratīvs vai civila rakstura sods. Portāla Administrācija sniegs visu informāciju par šādiem lietotajiem policijai.
    </li>
    <li>4. Satura izmantošana<br/>
        Flirts.lv (pieaugušo iepazīšanās) publicētais saturs ir tās īpašums, un to nav atļauts kopēt, pārpublicēt, pārsūtīt vai izplatīt. Satura izmantošana kādam citam nolūkam ir Flirts.lv autortiesību pārkāpums, un šāda rīcība var tikt sodīta.
    </li>
    <li>5. Īpašumtiesības uz saturu<br/>
        Publicējot savu saturu Flirts.lv, lietotājs piekrīt, ka Flirts.lv nekļūst par satura īpašnieku. Par visu publicēto saturu nes atbildību tikai un vienīgi lietotājs.
    </li>
    <li>6. Ir aizliegts publicēt dzimumorgānu, dzimumaktu attēlus un arī jebkuru citu pornogrāfisko materiālu, kas var būt aizskarošs citiem lietotājiem. Šāda veida materiāliem jābūt bloķētiem citiem portāla lietotājiem. Pretējā gadījumā administrācija bez brīdinājuma bloķēs šos attēlus.</li>
</ol>